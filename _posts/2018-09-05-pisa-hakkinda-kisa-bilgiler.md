---
layout: post
title: "PİSA Hakkında Kısa Bilgiler"
date: 2018-09-05T10:18:23+00:00
#author: damlayayinevi
categories: [ Ortaokul ]
featured: false
tags: [meb pisa uyumlu soru bankası,
       pisa konu özetli soru bankaları,
       pisa nedir,
       pisa programı,
       pisa soru bankaları]
image: wp-content/uploads/2018/09/pisa-soru-bankalari.jpg
rating: 4
---
**PİSA NEDİR?**

Pisa’nın açılımı “Uluslararası Öğrenci Değerlendirme Programı”dır. Ekonomik İşbirliği ve Kalkınma Örgütü (OECD) tarafından üçer yıllık dönemler hâlinde, 15 yaş grubundaki öğrencilerin kazanmış oldukları bilgi ve becerileri değerlendiren bir araştırmadır.

**PISA’nın Amacı Nedir?**

PISA’nın temel amacı, öğrencilerin okulda öğrendikleri bilgi ve becerileri günlük yaşamda kullanma becerisini ölçmektir. Ayrıca gençlerimizi daha iyi tanımak; onların öğrenme isteklerini, derslerdeki performanslarını ve öğrenme ortamları ile ilgili tercihlerini daha açık bir biçimde ortaya koymaktır.

**PISA Neyi Ölçmektedir?**

PISA’da zorunlu eğitimin sonunda örgün eğitime devam eden 15 yaş grubundaki öğrencilerin; Matematik okuryazarlığı, Fen Bilimleri okuryazarlığı ve Okuma Becerileri konu alanlarının dışında, öğrencilerin motivasyonları, kendileri hakkındaki görüşleri, öğrenme biçimleri, okul ortamları ve aileleri ile ilgili veriler toplanmaktadır.

PISA araştırmasında kullanılan “okuryazarlık” kavramı, öğrencinin bilgi ve potansiyelini geliştirip, topluma daha etkili bir şekilde katılmasını ve katkıda bulunmasını sağlamak için yazılı kaynakları bulma, kullanma, kabul etme ve değerlendirmesi olarak tanımlanmaktadır.

**PISA Kimler Tarafından Yürütülmektedir?**

PISA; kısa adı OECD olan “Ekonomik İşbirliği ve Kalkınma Örgütü”nün bir eğitim araştırmasıdır. Bu araştırma, OECD Eğitim Direktörlüğü’ne bağlı olan PISA Yönetim Kurulu tarafından yürütülmektedir. Araştırmada kullanılan testlerin ve anketlerin geliştirilmesi, analizlerinin yapılması, uluslararası raporun hazırlanması gibi işlemler, PISA Yönetim Kurulu gözetiminde belirlenen bir konsorsiyum tarafından yapılmaktadır.

PISA’nın ulusal düzeyde çeviri ve uyarlama işlemlerinin yapılması, araştırmanın uygulanması, analizlerin yapılması ve ulusal raporun hazırlanması gibi işlemler ise araştırmaya katılan her ülkede belirlenen ulusal merkezler tarafından gerçekleştirilmektedir.

**PISA Hangi Okullarda Uygulanmaktadır?**

PISA araştırması kapsamında geliştirilen başarı testleri ve anketleri, ülkemizde Nisan ayı içerisinde uygulanmaktadır. Araştırmaya katılan ülkelerde; örgün öğretimde kayıtlı olan 15 yaş grubu öğrencilerin bulunduğu tüm okullar (Ortaokul, Anadolu Lisesi, Fen Lisesi, Sosyal Bilimler Lisesi, Anadolu Güzel Sanatlar Lisesi, Spor Lisesi, Anadolu İmam Hatip Lisesi, Mesleki ve Teknik Anadolu Lisesi, Çok Programlı Anadolu Lisesi) bu araştırma katılabilir.

**PISA’da Hangi Soru Türleri Kullanılmaktadır?**

PISA’da; çoktan seçmeli, karmaşık çoktan seçmeli, açık uçlu, kapalı uçlu gibi değişik soru türleri kullanılmaktadır.

Damla Yayınevi olarak 2018-2019 MEB Müfredatına uygun konu özetli soru bankalarımıza  [buradan](https://www.damlayayinevi.com.tr/catalogsearch/result/index/?cat=&infinite=true&&q=PiSA+SORU+BANKAS%C4%B0)ulaşabilirsiniz.

<a href="https://www.damlayayinevi.com.tr/catalogsearch/result/index/?cat=&infinite=true&&q=PiSA+SORU+BANKAS%C4%B0" target="_blank"><img src="wp-content/uploads/2018/09/Pisa-Soru-Bankasi.jpg" ></a>

Kaynak: [http://pisa.meb.gov.tr/](http://pisa.meb.gov.tr/)